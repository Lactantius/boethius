<stuff>
  <div>
    <head>Some Title</head>
    <p>
      Stuff
    </p>
    <p>
      More stuff
    </p>
  </div>
  <div>
    <head>Delete this</head>
    <p>
      Junk
    </p>
    <p>
      More junk
    </p>
  </div>
  <div>
    <head>And delete this</head>
    <p>
      Total garbage
    </p>
    <p>
      No point
    </p>
  </div>
  <div>
    <head>But keep this</head>
    <p>Important</p>
    <p>Also important</p>
  </div>
  <div>
    <head>Lots of Filler</head>
    <p>Vulpes, cum fugaretur a cane et iamiam esset capienda
nec ullam aliam evadendi viam invenire se posse
cognosceret, “Quid me,” inquit, “O canis, perdere cupis,
cuius caro tibi usui esse non potest? Cape potius leporem
illum (non procul enim lepus aberat) cuius carnem
suavissimam mortales esse commemorant.” Canis igitur,
motus consilio vulpis, omissa vulpe, leporem insecutus
est, quem tamen ob incredibilem eius velocitatem capere
non potuit. Paucis post diebus, lepus, conveniens vulpem,
vehementer eam accusabat (verba enim eius audierat)
quod se cani demonstrasset. Cui vulpes, “Quid me
accusas, lepus, quae te tantopere laudavi? Quid diceres,
si te vituperassem?”</p>
    <p>Lepores, cum canum impetus effugere semper cogerentur,
ad vulpinam gentem supplicatum denique misere,
auxiliares copias sibi commodare vellet. Vulpes, quas
odium vetus et ira acris adversus canes stimulat, auxilia
spondent. Coeunt; ad pugnae locum properant frequentes,
at leporibus iubent stare otiosos ne forte, solita timiditate
exterriti, animos strenue dimicantum corrumpant.
Lepores promittunt se his inertiae legibus, quamquam
turpibus, obsecuturos fore. Placidi ergo pugnam spectant.
Postmodum tamen, cum vident vulpium phalanges, et
numero et astu superiores, canibus praevalere, concurrere
audent, si partem aliquam laudis et victoriae sibi asserere
queant. Sed, ubi propius in taeterrimis hostium vultibus
intuentur, omnes simul fugere et exemplo malo turmis
socialibus suasere ut similem fugam caperent.</p>
    <p>Orta est aliquando contentio vulpem inter et leporem
de nobilitate et praestantia. “Ego te,” dicebat lepus vulpi,
“praecello cursu.” “Ego te,” respondebat vulpes, “mente.”
Ille, “Sum te velocior pedibus.” Ista, “Ego ingenio, quo
venatorum retia et plagas et canes saepius eludo quam
tu celeritate pedum.”</p>
    <p>Lepus et vulpes a Iove petebant: haec ut calliditati suae
pedum celeritatem, ille ut velocitati suae calliditatem
adiungeret. Quibus Iuppiter ita respondit, “Ab origine
mundi e sinu nostro liberalissime singulis animantibus
sua munera sumus elargiti; uni autem omnia dedisse
aliorum fuisset iniuria.”</p>
    <p>Lepus, sitim ut aqua extingueret, in puteum descenderat
largisque haustibus se satiaverat. Inde cum vult reverti,
occlusa via, inops consilii, vehementer se cruciat. Quod
animadvertens vulpes, quae forte illum ibi offenderat,
“Maximo,” inquit, “mehercule versaris in periculo.
Sed prius te oportuit deliberare, qua via ex puteo
posses ascendere, ac deinde demum descendere.”</p>
  </div>
</stuff>
